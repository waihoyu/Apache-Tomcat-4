SUN MICROSYSTEMS, INC.
LICENSAVTAL OM BINÄR KOD

LÄS NOGGRANT IGENOM VILLKOREN I DETTAAVTAL OCH EVENTUELLA TILLÄGG TILL LICENSVILLKOREN (TILLSAMMANS KALLAT "AVTALET") INNAN DU ÖPPNAR FÖRPACKNINGEN MED PROGRAMVARAN. GENOM ATT ÖPPNA FÖRPACKNINGEN MED PROGRAMVARAN ACCEPTERAR DU VILLKOREN I DETTAAVTAL. OM DU FÅR ÅTKOMST TILL PROGRAMVARAN PÅ ELEKTRONISK VÄG ANGER DU ATT DU ACCEPTERAR VILLKOREN GENOM ATT KLICKA PÅ KNAPPEN "JAG ACCEPTERAR" LÄNGST NED I AVTALET. OM DU INTE ACCEPTERAR ALLA VILLKOR MÅSTE DU OMGÅENDE RETURNERA DEN OANVÄNDA PROGRAMVARAN TILL INKÖPSSTÄLLET FÖR ÅTERBETALNING ELLER, OM DU HAR FÅTT ÅTKOMST TILL PROGRAMVARAN PÅ ELEKTRONISK VÄG, KLICKA PÅ KNAPPEN "JAG ACCEPTERAR INTE" LÄNGST NED I DETTAAVTAL.

1. LICENS FÖR ANVÄNDNING. Sun beviljar dig en icke-exklusiv och icke-överlåtbar licens för internt bruk för den medföljande programvaran och dokumentationen samt eventuella felkorrigeringar som Sun tillhandahåller (tillsammans kallat "Programvaran"), för det antal användare och den datorklass som du betalat motsvarande avgift för.

2. BEGRÄNSNINGAR. Programvaran är konfidentiell och upphovsrättsskyddad. Äganderätten till Programvaran och alla tillhörande immateriella rättigheter är förbehållen Sun och/eller dess licensgivare. Utöver vad som specifikt tillåts i eventuella Tilläggsvillkor till licensavtal får du inte framställa exemplar av Programvaran, med undantag för ett enda exemplar av Programvaran för arkiveringsändamål. Med undantag för vad som följer av tvingande lagstiftning får du inte ändra, dekompilera eller efterforska koden till Programvaran. Du godtar att Programvaran inte är utformad, licensierad eller avsedd för användning vid utformning, konstruktion, drift eller underhåll av kärnkraftsanläggningar. Sun friskriver sig alla uttryckliga eller underförstådda garantier om lämplighet för sådana ändamål. Detta Avtal innebär inga rättigheter till eller intressen i några varumärken, logotyper eller andra kännetecken som tillhör Sun eller deras licensgivare.

3. BEGRÄNSAD GARANTI. Sun garanterar under en period om nittio (90) dagar från inköpsdagen, i enlighet med en kopia av inköpskvittot, att det media som Programvaran levereras på (i tillämpliga fall) är fritt från felaktigheter i material och utförande vid normal användning. Med undantag för det föregående levereras Programvaran "i befintligt skick". Din enda påföljd och Suns hela ansvar under den begränsade garantin är att Sun efter eget gottfinnande ersätter Programvarumedia eller återbetalar den summa som du betalat för Programvaran.

4. FRISKRIVNING FRÅN GARANTI. FÖRUTOM VAD SOM SÄRSKILT ANGES I DETTAAVTAL FRISKIVER SIG SUN FRÅN ALLA UTTRYCKLIGA ELLER UNDERFÖRSTÅDDA VILLKOR, LÖFTEN OCH GARANTIER INKLUSIVE EVENTUELLA UNDERFÖRSTÅDDA GARANTIER OM SÄLJBARHET, LÄMPLIGHET FÖR ETT VISST ÄNDAMÅL ELLER ATT PRODUKTEN INTE UTGÖR INTRÅNG I NÅGONS UPPHOVSRÄTT, DOCK ENDAST I DEN UTSTRÄCKNING SOM DESSA FRISKRIVNINGAR ÄR GILTIGA ENLIGT TVINGANDE LAGSTIFTNING.

5. ANSVARSBEGRÄNSNING. I DEN MÅN ANNAT INTE FÖLJER AV TVINGANDE LAGSTIFTNING KOMMER SUN ELLER SUNS LICENSGIVARE INTE UNDER NÅGRA OMSTÄNDIGHETER ATT ANSVARA FÖR FÖRLORAD ERSÄTTNING, VINST, INFORMATION, INDIREKTA SKADOR ELLER FÖLJDSKADOR OAVSETT ORSAK TILL SKADORNA OM SKADORNA HAR UPPSTÅTT VID ELLER I ANSLUTNING TILL ANVÄNDNING AV PROGRAMVARAN. DETTA GÄLLER ÄVEN OM SUN HAR INFORMERATS OM MÖJLIGHETEN AV SÅDANA SKADOR. Om annat inte följer av tvingande lagstiftning skall inte Suns ansvar gentemot dig överstiga det belopp du har betalat för Programvaran i enlighet med detta Avtal. De ovan beskrivna begränsningarna kommer att gälla även om den ovan nämnda garantin inte kan anses gälla i sitt egentliga syfte.

6. Uppsägning. Detta Avtal gäller tills det sägs upp. Du kan säga upp detta Avtal när som helst genom att förstöra alla exemplar av Programvaran. Detta Avtal kommer att upphöra att gälla omedelbart utan föregående meddelande från Sun om du underlåter att uppfylla något av villkoren i detta Avtal. När du säger upp detta Avtal måste du förstöra alla exemplar av Programvaran.

7. Exportregler. All Programvara och teknisk information som levereras enligt detta Avtal omfattas av USA:s exportlagstiftning och kan omfattas av export- eller importregler i andra länder. Du samtycker till att strikt följa alla sådana lagar och regler och är införstådd med att du har ansvar för att skaffa de export-, vidareexport- eller importlicenser som krävs efter leveransen.

8. Begränsade rättigheter för USA:s statsmakt. Om programvara förvärvas av USA:s statsmakt, för dess räkning eller av en entreprenör eller underentreprenör somanlitats av USA:s statsmakt (oavsett nivå) skall statsmaktens rättigheter till programvara och medföljande dokumentation vara begränsad till vad som anges i detta Avtal. Detta är i enlighet med 48 CFR 227.7201 och 227.7202-4 (för Department of Defense (DOD) förvärv) och i enlighet med 48 CFR 2.101 och 12.212 (för förvärv som inte görs av DOD).

9. Gällande lagstiftning. Kaliforniens lagar och tillämplig amerikansk federal lagstiftning är tillämplig på detta avtal. Ingen jurisdiktions lagvalsregler skall vara tillämpliga på detta avtal.

10. Separerbarhet. Om någon del av detta Avtal kan anses ogiltig kommer Avtalet att fortsätta att gälla med den ogiltiga delen undantagen, utom om undantaget skulle omöjliggöra parternas intentioner, i vilket fall detta Avtal omedelbart upphör att gälla.

11. Integrering. Detta Avtal är det fullständiga avtalet mellan dig och Sun i fråga om dess innehåll. Det har företräde framför all tidigare eller samtidig muntlig eller skriftlig kommunikation, förslag, löften, garantier, motstridiga eller ytterligare villkor i offerter, order, bekräftelser eller annan kommunikation mellan parterna i fråga om innehållet under Avtalets giltighetstid. Inga ändringar av detta Avtal kommer att vara bindande om de inte är skriftliga och undertecknade av behöriga företrädare för respektive part.

JAVATM 2 RUNTIME ENVIRONMENT (J2RE), STANDARD EDITION, VERSION 1.4.1_X
TILLÄGGSVILLKOR FÖR LICENSAVTAL

Dessa tilläggsvillkor ("Tilläggsvillkoren") är ett tillägg till eller ändrar villkoren i Licensavtal om binär kod (tillsammans "Avtalet"). Termer som inleds med versal och som inte definierats i Tilläggsvillkoren skall ha samma betydelse som de har i Avtalet. Tilläggsvillkoren skall ersätta eventuellt motstridiga villkor i Avtalet eller licens som medföljer Programvaran.

1. Beviljande av licens för intern användning och utveckling. I enlighet med villkoren i detta Avtal, inklusive Avsnitt 4 (Begränsningar avseende Java-teknologi) i dessa Tilläggsvillkor, beviljar Sun dig avgiftsfritt en icke-exklusiv, icke-överlåtbar och begränsad licens att för internt bruk framställa exemplar av och använda Programvaran i binärkodsform i fullständigt och oförändrat skick, enbart i syfte att utforma, utveckla, testa och köra Java-applets och applikationer som är avsedda att köras på Java-aktiverade, vanliga skrivbordsdatorer och servrar ("Program").

2. Licens att distribuera programvaran. I enlighet med villkoren i detta Avtal, inklusive Avsnitt 4 (Begränsningar i Javateknologi) i dessa Tilläggsvillkor, beviljar Sun Er en icke-exklusiv, icke-överlåtbar och begränsad licens att framställa exemplar av och distribuera Programvaran, under förutsättning att: (i) Ni distribuerar hela Programvaran utan ändringar (om inte annat anges i den tillämpliga "README"-filen), och enbart tillsammans med som en del av och i syfte att köra Era Program; (ii) Programmen ger Programvaran väsentlig och primär funktionalitet; (iii) Ni inte distribuerar ytterligare programvara som är avsedd att ersätta någon eller några av komponenterna i Programvaran (om inte annat anges i den tillämpliga "README"-filen); (iv) Ni tar inte bort eller ändrar några rättighetsmeddelanden eller andra meddelanden i Programvaran; (v) Ni endast distribuerar Programvaran med ett licensavtal som skyddar Suns intressen och som är i enlighet med villkoren i detta Avtal; och (vi) Ni samtycker till att försvara och hålla Sun och dess licensgivare skadeslösa i förhållande till alla skador, kostnader, skadestånd, förlikningslikvider och/eller utgifter (inklusive ersättning för juristarvoden) som har uppstått i samband med krav, rättslig åtgärd eller annan åtgärd från en tredje part och som uppkommer som ett resultat av eller beror på användningen eller distributionen av Program och/eller Programvara; (vii) Ni inkluderar följande meddelande som en del av produktdokumentationen (oavsett om i papperskopia eller i elektronisk form) som en del av en upphovsrätts- eller rättighetsmeddelandesida, i en "Om"-ruta eller i någon annan form som har utformats på rimligt sätt för att meddelandet skall ses av Programvarans användare: "Denna produkt innehåller kod som licensierats av RSA Security, Inc.", och (viii) inkluderar meddelandet, "Vissa delar som licensierats av IBM finns på webbadressen http://oss.software.ibm.com/icu4j/".

3. Licens att distribuera material för vidaredistribution. I enlighet med villkoren i detta Avtal, inklusive Avsnitt 4 (Begränsningar i Javateknologi) i dessa Tilläggsvillkor, beviljar Sun Er en icke-exklusiv, icke-överlåtbar och begränsad licens att framställa exemplar av och distribuera de filer som uttryckligen identifierats som avsedda för vidaredistribution i den tillämpliga "README"-filen i Programvaran ("Material för vidaredistribution"), under förutsättning att: (i) Ni distribuerar Material för vidaredistribution i sin helhet utan ändringar (såvida inget annat har angivits i den tillämpliga "README-filen"), och endast tillsammans med och som en del av Era Program; (ii) Ni inte distribuerar ytterligare programvara som är avsedd att ersätta någon eller några av komponenterna i Material för vidaredistribution (såvida inget annat har angivits i den tillämpliga "README"-filen); (iii) Ni inte tar bort eller ändrar några rättighetsmeddelanden som finns i eller på Material för vidaredistribution; (iv) Ni endast distribuerar Material för vidaredistribution i enlighet med ett licensavtal som skyddar Suns intressen och som är i enlighet med villkoren i detta Avtal; (v) Ni samtycker till att försvara och hålla Sun och dess licensgivare skadeslösa i förhållande till alla skador, kostnader, skadestånd, förlikningslikvider och/eller utgifter (inklusive ersättning för juristarvoden) som har uppstått i samband med krav, rättslig åtgärd eller annan åtgärd från tredje part som har uppkommit som ett resultat av eller beror på användningen eller distributionen av Program och/eller Programvara. (vi) Ni inkluderar följande meddelande som en del av produktdokumentationen (oavsett om i papperskopia eller i elektronisk form) som en del av upphovsrätts- eller rättighetsmeddelandesida, i en "Om"-ruta eller i någon annan form som har utformats på rimligt sätt för att meddelandet skall ses av Programvarans användare: "Denna produkt innehåller kod som licensierats av RSA Security, Inc."; och (vii) inkluderar meddelandet: "Vissa delar som licensierats av IBM finns på webbadressen http://oss.software.ibm.com/icu4j/".

4. Begränsningar i Javateknologi. Ni får inte ändra Java-plattformens gränssnitt ("JPI" vilket identifieras som klasser som finns i "java"-paketet eller något underpaket till "java"-paketet) genom att skapa ytterligare klasser inom JPI eller på annat sätt förorsaka tillägg till eller ändringar i JPI-klasserna.   Om Ni skapar ytterligare klasser och tillhörande API som (i) utökar funktionaliteten hos Javaplattformen och (ii) görs tillgängliga för tredje parts programvaruutvecklare med avsikt att ytterligare programvara som använder ett sådant API skall utvecklas måste Ni genast allmänt publicera korrekta specifikationer för sådana API för fri användning av alla utvecklare.   Ni får inte skapa eller ge Era licenstagare tillstånd att skapa, ytterligare klasser, gränssnitt eller underpaket som på något sätt identifieras som "java", "javax", "sun" eller liknande enligt någon av Suns namngivningsregler.

5. Meddelande om automatiska programvaruuppdateringar från Sun.  Ni samtycker till att Programvaran automatiskt får ladda ned, installera och köra appletar, tillämpningar, programvarutvidgningar och uppdaterade versioner av Programvaran från Sun ("Programvaruuppdateringar"), vilket kan kräva att Ni accepterar uppdaterade installationsvillkor. Om tilläggsvillkor inte presenteras vid installationen anses Programvaruuppdateringarna tillhöra Programvaran och vara underställda villkoren i Avtalet.

6. Meddelande om automatiska nedladdningar. Ni är medveten om att Ni genom att använda Programvaran och/eller genom att Ni begär tjänster som kräver att Programvaran används, samtycker till att Programvaran automatiskt laddar ner, installerar och kör tillämpningar från andra källor än Sun ("Annan programvara"). Sun har inte någon relation av något som helst slag till licensgivare av Annan programvara. I DEN MÅN DETTA INTE ÄR FÖRBJUDET ENLIGT LAG SVARAR SUN ELLER DESS LICENSGIVARE INTE UNDER NÅGRA OMSTÄNDIGHETER FÖR FÖRLORAD ERSÄTTNING, VINST ELLER DATA, ELLER FÖR SÅ KALLADE SPECIAL, INDIRECT, CONSEQUENTIAL, INCIDENTAL ELLER PUNITIVE DAMAGES, OAVSETT ORSAK TILL SKADORNA OCH OAVSETT ANSVARSGRUND,  OM SKADA BEROR PÅ ELLER HAR ANKNYTNINING TILL ANVÄNDNING AV ELLER AVSAKNAD AV MÖJLIGHET ATT ANVÄNDA PROGRAMVARAN. DET OVANSTÅENDE GÄLLER ÄVEN OM SUN HAR INFORMERATS OM MÖJLIGHETEN AV SÅDANA SKADOR.

7. Varumärken och logotyper. Ni är medveten om att Sun har rättigheterna till varumärkena SUN, SOLARIS, JAVA, JINI, FORTE och iPLANET, och alla varumärken, så kallade service marks, logotyper och andra näringskännetecken som hör samman med SUN, SOLARIS, JAVA, JINI, FORTE och iPLANET ("Sun-märken"). Ni samtycker till att följa villkoren för användning av Suns varumärken och logotyper. Dessa villkor finns för närvarande tillgängliga på http://www.sun.com/policies/trademarks. All Er användning av Sun-märkena sker för att befrämja Sun.

8. Källkod. Programvaran kan innehålla källkod som endast tillhandahålls för referensändamål i enlighet med villkoren i detta Avtal.   Källkod får inte vidaredistribueras om inte detta uttryckligen tillåts enligt detta Avtal. 

9. Uppsägning på grund av intrång. Endera parten får säga upp detta Avtal med omedelbar verkan om någon Programvara skulle bli, eller någon av parterna tror att den sannolikt kommer att bli, föremål för intrångstalan rörande någon immateriell rättighet. 

Vid frågor kontakta: Sun Microsystems, Inc., 4150 Network Circle, Santa Clara, California 95054, USA

(LFI#120080/Form ID#011801)
