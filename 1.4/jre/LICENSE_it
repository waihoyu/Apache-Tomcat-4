SUN MICROSYSTEMS, INC.
CONTRATTO DI LICENZA DEL CODICE BINARIO

PRIMA DI APRIRE LA CONFEZIONE DEL SOFTWARE, LEGGERE ATTENTAMENTE I TERMINI E LE CONDIZIONI DEL PRESENTE CONTRATTO E TUTTE LE CONDIZIONI AGGIUNTIVE ALLA LICENZA FORNITE (COLLETTIVAMENTE DENOMINATI "CONTRATTO"). L'APERTURA DELLA CONFEZIONE DEL SOFTWARE COMPORTA L'ACCETTAZIONE DEI TERMINI E DELLE CONDIZIONI DEL PRESENTE CONTRATTO. SE SI ACCEDE AL SOFTWARE IN LINEA, ESPRIMERE L'ACCETTAZIONE DEI PRESENTI TERMINI E CONDIZIONI SELEZIONANDO IL PULSANTE "ACCETTO" AL TERMINE DEL PRESENTE CONTRATTO. QUALORA NON SI ACCETTINO TUTTI I TERMINI E LE CONDIZIONI, RESTITUIRE TEMPESTIVAMENTE IL SOFTWARE IN CONFEZIONE SIGILLATA AL RIVENDITORE PER OTTENERE IL RIMBORSO DEL PREZZO DI ACQUISTO OPPURE, SE SI È EFFETTUATO L'ACCESSO AL SOFTWARE IN LINEA, SELEZIONARE IL PULSANTE "NON ACCETTO" AL TERMINE DEL PRESENTE CONTRATTO.

1. LICENZA DI USO. La Sun concede all'Utente una licenza non esclusiva e non trasferibile unicamente per l'uso interno del Software e della documentazione allegati e delle correzioni di errori forniti dalla Sun (collettivamente denominati "Software"), in base al numero di utenti e alla classe di hardware dei computer per cui è stata pagata la corrispondente quota.

2. LIMITAZIONI. Il Software è riservato e tutelato dalle norme che regolano il diritto d'autore. La Sun e i suoi concessori di licenza conservano la titolarità del Software e di tutti i diritti di proprietà intellettuale ad esso correlati. Salvo nei casi esplicitamente autorizzati previsti dalle condizioni aggiuntive alla licenza, è vietata qualunque riproduzione del Software; è permessa la realizzazione di una singola copia ad uso di archivio. Salvo nel caso in cui tale divieto sia contrario alla legislazione applicabile, è vietato modificare, decompilare o decodificare il Software. L'Utente riconosce che il Software non è progettato, concesso in licenza o destinato all'uso per la progettazione, la costruzione, il funzionamento o la manutenzione di qualunque tipo di impianto a energia nucleare. La Sun non rilascia alcuna garanzia, esplicita o implicita, di idoneità per tali finalità d'uso. Il presente Contratto non implica la concessione di alcun diritto, titolo o interesse relativamente a qualunque marchio, marchio di servizio, logo o nome commerciale della Sun o dei suoi concessori di licenza.

3. LIMITAZIONI DI GARANZIA. La Sun garantisce che il supporto (eventuale) su cui viene fornito il Software, sarà privo di difetti di materiale e di fabbricazione, in condizioni d'uso normali per il periodo di novanta (90) giorni successivi alla data di acquisto, indicata sul documento fiscale di acquisto. Salvo per la garanzia sopraccitata, il Software viene fornito "COSÌ COM'È". In base a tale garanzia limitata, l'unica tutela dell'Utente, nonché unica responsabilità della Sun, consisterà nella sostituzione del supporto Software oppure nel rimborso del prezzo di acquisto del Software, a discrezione della Sun.

4. ESCLUSIONE DI GARANZIA. AD ECCEZIONE DI QUANTO RIPORTATO NEL PRESENTE CONTRATTO, È ESCLUSA QUALUNQUE ALTRA CONDIZIONE, DICHIARAZIONE E GARANZIA, ESPRESSA O IMPLICITA, COMPRESE LE GARANZIE IMPLICITE DI COMMERCIABILITÀ E DI IDONEITÀ PER UNO SCOPO SPECIFICO O DI NON VIOLAZIONE DI DIRITTI ALTRUI, SALVO NEL CASO IN CUI TALI ESCLUSIONI DI GARANZIA NON SIANO NULLE AI SENSI DELLA LEGGE IN VIGORE.

5. LIMITAZIONI DI RESPONSABILITÀ. ENTRO I LIMITI PREVISTI DALLA LEGGE, LA SUN O I SUOI CONCESSORI DI LICENZA NON SARANNO IN ALCUN CASO DA RITENERSI RESPONSABILI PER PERDITA DI PROFITTO E DATI, NÉ PER DANNI SPECIALI, INDIRETTI, EMERGENTI, INCIDENTALI O PER RISARCIMENTI ESEMPLARI, QUALUNQUE SIA LA CAUSA, INDIPENDENTEMENTE DALLA RESPONSABILITÀ TEORICA DERIVANTE DALL'USO DEL SOFTWARE OVVERO CORRELATA ALL'USO DEL SOFTWARE O ALL'IMPOSSIBILITÀ DI UTILIZZARLO, ANCHE QUALORA LA SUN SIA STATA INFORMATA DELLA POSSIBILITÀ DEL VERIFICARSI DI TALI DANNI. Ai sensi di tale Contratto, in nessun caso, inclusi la colpa (compresa la negligenza) o l'adempimento contrattuale, la responsabilità della Sun nei confronti dell'Utente potrà eccedere il prezzo pagato dall'Utente per l'acquisto del Software. Le limitazioni sopraccitate vengono applicate anche nel caso in cui la garanzia citata non adempia al suo scopo essenziale.

6. Risoluzione. Il presente Contratto rimane valido fino alla sua risoluzione. L'Utente può risolvere il Contratto in qualunque momento mediante la distruzione di tutte le copie del Software in suo possesso. Qualora l'Utente non rispetti una qualsiasi condizione del presente Contratto, questo verrà risolto con effetto immediato senza preavviso da parte della Sun. All'atto della risoluzione del Contratto, l'Utente è tenuto a distruggere tutte le copie del Software in suo possesso.

7. Normative sulle esportazioni. Il Software e i dati tecnici forniti nell'ambito del presente Contratto sono soggetti alle normative degli Stati Uniti d'America sul controllo delle esportazioni e possono essere soggetti a normative che regolano le esportazioni e le importazioni di altri paesi. L'Utente si impegna a rispettare la totalità di tali regolamenti e normative e si assume la responsabilità di ottenere qualunque licenza o autorizzazione di esportazione, riesportazione o importazione che risultasse necessaria dopo avere preso in consegna il Software.

8. Limitazione dei diritti del Governo degli Stati Uniti. Se il Software viene acquistato da parte o per conto del Governo degli Stati Uniti o da parte di un qualunque fornitore principale diretto o indiretto del Governo degli Stati Uniti, quest'ultimo beneficerà esclusivamente dei diritti relativi al Software e alla documentazione allegata specificati nel presente Contratto, in base alle norme da 48 CFR 227.7201 fino a 227.7202-4, per acquisti destinati al Dipartimento della Difesa (DOD), e da 48 CFR 2.101 a 12.212, per acquisti non destinati al Dipartimento della Difesa.

9. Legislazione applicabile. Ogni azione giudiziaria relativa al presente Contratto sarà soggetta alla legislazione dello Stato della California e alle leggi federali applicabili degli Stati Uniti. La scelta di altre legislazioni o giurisdizioni non è prevista.

10. Invalidità parziale. Se una qualunque clausola del presente Contratto venisse dichiarata nulla, il Contratto rimarrà comunque valido e la clausola nulla sarà omessa, salvo nel caso in cui, omettendo la clausola, il Contratto non rappresenti più la volontà delle parti, nel qual caso il Contratto verrà immediatamente risolto.

11. Integrazione. Il presente Contratto costituisce l'accordo globale tra la Sun e l'Utente relativamente all'oggetto del contratto stesso. Esso sostituisce qualunque comunicazione, proposta, dichiarazione e garanzia, passata o presente, scritta od orale, e prevale su qualunque condizione aggiuntiva o contrastante contenuta in qualsiasi offerta, ordine di acquisto, ammissione o altro tipo di comunicazione tra le parti relativamente all'oggetto del contratto durante il periodo di validità del presente Contratto. Nessuna modifica del presente Contratto sarà vincolante, se non redatta in forma scritta e debitamente firmata da un rappresentante autorizzato di ciascuna delle parti.

JAVATM 2 RUNTIME ENVIRONMENT (J2RE), STANDARD EDITION, VERSION 1.4.1_X
CONDIZIONI AGGIUNTIVE ALLA LICENZA

Le condizioni aggiuntive alla licenza riportate di seguito ("Condizioni Aggiuntive") integrano o modificano le condizioni del Binary Code License Agreement (Contratto di Licenza del Codice Binario), (collettivamente denominati "Contratto"). I termini usati con l'iniziale maiuscola che non siano definiti altrimenti nelle presenti Condizioni Aggiuntive avranno il significato agli stessi attribuito nel Contratto o in qualunque licenza contenuta nel Software.  Le presenti Condizioni Aggiuntive si sostituiscono alle eventuali condizioni contrastanti o contraddittorie contenute nel Contratto o in qualunque licenza contenuta nel Software.

1. Concessione del software in licenza per uso e sviluppo interno. In conformità alle condizioni previste nel presente Contratto, comprese, senza tuttavia costituire limitazione, le condizioni aggiuntive di cui alla Sezione 4 (Limitazioni relative alla Tecnologia Java), Sun concede all'utente una licenza limitata, non esclusiva e non trasferibile, senza pagamento dei diritti di licenza, per la riproduzione e l'uso interno del Software in versione binaria completa e non modificata al solo scopo di progettare, sviluppare, testare ed eseguire applet e applicazioni Java dell'utente da eseguire su server e desktop computer per scopi generali abilitati alla piattaforma Java (i "Programmi").

2. Licenza per la distribuzione del Software. In conformità alle condizioni previste dal presente Contratto, compresa, senza tuttavia costituire limitazione, la Sezione 4 di queste Condizioni Aggiuntive (Limitazioni relative alla Tecnologia Java), Sun concede all'utente una licenza limitata, non esclusiva e non trasferibile per la riproduzione e la distribuzione del Software a condizione che: (i) l'utente distribuisca il Software completo e non modificato (eccetto ove diversamente specificato nel file LEGGIMI appropriato), unitamente ("bundled") ai Programmi dell'utente ed esclusivamente allo scopo di eseguire i Programmi stessi, (ii) i Programmi aggiungano funzionalità significativa e primaria al Software, (iii) l'utente non distribuisca altro software che sia inteso a sostituire un qualsiasi componente del Software (eccetto ove diversamente specificato nel file LEGGIMI appropriato), (iv) l'utente non rimuova né alteri avvisi o diciture di proprietà esclusiva inclusi nel Software, (v) l'utente distribuisca il Software solamente a seguito di un contratto di licenza che protegga gli interessi della Sun in conformità alle condizioni di cui al presente Contratto, (vi) l'utente acconsenta a tenere indenne e ad indennizzare la Sun e i suoi concedenti di licenze contro danni, spese, responsabilità, somme e/o costi dovuti a titolo di composizione di vertenza (comprese spese legali), incorsi in relazione a procedimenti legali o azioni di terzi, connessi all'uso o alla distribuzione di Programmi e/o del Software, (vii) l'utente includa nella propria documentazione (sia essa in forma elettronica o stampata) la dichiarazione di seguito indicata, nella pagina del copyright o in quella degli avvisi sui diritti di proprietà, nella casella "Informazioni su" o in qualsiasi altro modo che renda ragionevolmente visibile detta dichiarazione agli utenti del Software: "Questo prodotto comprende un codice concesso in licenza dalla RSA Security, Inc.", e (viii) includa la dichiarazione "Alcune parti concesse in licenza dalla IBM sono disponibili in http://oss.software.ibm.com/icu4j/".

3. Licenza per la distribuzione dei Distribuibili. In conformità alle condizioni previste dal presente Contratto, compresa, senza tuttavia costituire limitazione, la Sezione 4 di queste Condizioni Aggiuntive (Limitazioni relative alla Tecnologia Java), Sun concede all'utente una licenza limitata, non esclusiva e non trasferibile per la riproduzione e la distribuzione di quei file espressamente identificati come ridistribuibili nel file "LEGGIMI" del Software ("Distribuibili"), a condizione che l'utente: (i) distribuisca i Distribuibili in maniera completa e non modificata (eccetto dove diversamente specificato nel file LEGGIMI  appropriato), e solo se offerti insieme ("bundled") ai Programmi dell'utente, (ii) non distribuisca altro software che sia inteso a sostituire un qualsiasi componente dei Distribuibili (eccetto ove diversamente specificato nel file LEGGIMI appropriato), (iii) non rimuova né alteri avvisi o diciture di proprietà esclusiva inclusi nei Distribuibili, (iv) distribuisca i Distribuibili solamente a seguito di un contratto di licenza che protegga gli interessi della Sun in conformità alle condizioni di cui al presente Contratto, (v) acconsenta a tenere indenne e ad indennizzare la Sun e i suoi concedenti di licenze contro danni, spese, responsabilità, somme e/o costi dovuti a titolo di composizione di vertenza (comprese spese legali), incorsi in relazione a richieste per danni, procedimenti legali o azioni di terzi, che sorgano in relazione all'uso o alla distribuzione di Programmi e/o del Software, (vi) includa nella propria documentazione (sia essa in forma elettronica o stampata) la dichiarazione di seguito indicata, nella pagina del copyright o in quella degli avvisi sui diritti di proprietà, nella casella "Informazioni su" o in qualsiasi altro modo che renda ragionevolmente visibile detta dichiarazione agli utenti del Software: "Questo prodotto comprende un codice concesso in licenza dalla RSA Security, Inc.", e (vii) includa la dichiarazione "Alcune parti concesse in licenza dalla IBM sono disponibili in http://oss.software.ibm.com/icu4j/".

4. Limitazioni relative alla Tecnologia Java. L'utente non potrà modificare l'interfaccia Java Platform Interface ("JPI" o, nella fattispecie, tutte le classi contenute nel pacchetto "java" o in pacchetti secondari del pacchetto "java"), creando classi aggiuntive all'interno dell'interfaccia JPI o provocando in qualunque modo l'aggiunta o la modifica di classi nell'interfaccia JPI. Nell'eventualità in cui l'utente crei una classe aggiuntiva e una o più interfacce API ad essa associate che (i) estendano la funzionalità della Java Platform, e (ii) vengano presentate a sviluppatori software terzi allo scopo di sviluppare software aggiuntivo che richiami tale interfaccia API aggiuntiva, l'utente è tenuto a divulgare immediatamente le specifiche esatte di tale interfaccia API e di metterle gratuitamente a disposizione di tutti gli sviluppatori. L'utente s'impegna altresì a non creare né autorizzare i propri licenziatari a creare classi, interfacce o pacchetti secondari aggiuntivi che siano in qualche modo identificati come "java", "javax", "sun" o nomi simili, secondo quanto specificato dalla Sun nelle convenzioni per la denominazione di file. 

5. Avviso sugli aggiornamenti automatici del Software da parte della Sun. L'utente accetta e riconosce che il Software può automaticamente scaricare, installare ed eseguire applet, applicazioni, estensioni software e versioni del Software aggiornate dalla Sun ("Aggiornamenti Software"); in tali casi, l'utente si impegna ad accettare i termini e le condizioni per l'installazione aggiornati. Se ulteriori termini e condizioni non sono presentati all'installazione, gli Aggiornamenti Software saranno considerati parte del Software e soggetti ai termini e alle condizioni del Contratto.

6. Avviso sui download automatici. L'utente accetta e riconosce che con l'uso del Software e/o la richiesta di servizi che comportano la necessità di usare il Software, il Software può automaticamente scaricare, installare e eseguire applicazioni software di terzi diversi dalla Sun ("Altro Software"). La Sun non fa alcuna dichiarazione di intrattenere un rapporto di alcun tipo con i concessori di licenza di Altro Software. NEI LIMITI CONSENTITI DALLA LEGGE, IN NESSUN CASO NÉ LA SUN NÉ I SUOI CONCESSORI DI LICENZA SARANNO RESPONSABILI DI MANCATI RICAVI, MANCATI PROFITTI O PERDITA DI DATI, NÉ DI DANNI SPECIALI, INDIRETTI, CONSEQUENZIALI, INCIDENTALI O PUNITIVI, QUALUNQUE SIA LA LORO CAUSA E INDIPENDENTEMENTE DAL FONDAMENTO GIURIDICO DELLA RESPONSABILITÀ, CHE DERIVINO O SORGANO IN RELAZIONE ALL'USO DI ALTRO SOFTWARE, O ALL'IMPOSSIBILITÀ D'USO DI ALTRO SOFTWARE, ANCHE NEL CASO IN CUI LA SUN SIA STATA INFORMATA DELLA POSSIBILITÀ DEL VERIFICARSI DI TALI DANNI. 

7. Marchi e logo. L'utente accetta e riconosce nei confronti della Sun che i marchi SUN, SOLARIS, JAVA, JINI, FORTE e iPLANET, nonché i marchi, marchi di servizio, i logo e le altre designazioni di marchio che fanno capo a SUN, SOLARIS, JAVA, JINI, FORTE e iPLANET (i "Marchi Sun") sono di proprietà della Sun. L'utente accetta altresì di rispettare i requisiti d'utilizzo dei marchi e dei logo Sun attualmente descritti nel sito http://www.sun.com/policies/trademarks. Qualunque uso dei Marchi Sun da parte dell'utente andrà a beneficio della Sun.

8. Codice sorgente. Il Software potrebbe contenere codice sorgente che viene fornito esclusivamente a scopo di riferimento, in conformità alle condizioni del presente Contratto. È vietata la ridistribuzione del codice sorgente, salvo nei casi espressamente previsti dal presente Contratto.

9. Risoluzione del Contratto per violazione dei diritti di proprietà intellettuale. Ciascuna parte potrà risolvere il presente Contratto con effetto immediato qualora il Software costituisca, o possa costituire secondo il giudizio di una delle parti, oggetto di un'azione di violazione di diritti di proprietà intellettuale.

Per ulteriori informazioni, contattare: Sun Microsystems, Inc., 4150 Network Circle, Santa Clara, California 95054, Stati Uniti

(LFI#120080/Form ID#011801)
